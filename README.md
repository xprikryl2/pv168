Organizace předmětu PV168 jaro 2017

Výuka se skládá z přednášky (2 hod týdně) a cvičení (2 hod týdně),
k získání zápočtu je nutné splnit podmínky předepsané zadáním úloh (viz níže).
Přednáška

Přednáška probíhá každý týden (novinka od semestru jaro 2017), je doporučené ji navštěvovat, neboť na cvičení se předpokládá, že studenti znají látku probíranou na přednášce.
Cvičení - účast

Cvičení probíhá jednou týdně a je povinné. Případná neúčast je penalizována bodovou ztrátou za příslušnou úlohu (viz níže). V případě oprávněného důvodu neúčasti (nemoc, dovolená, apod.) je možné se předem domluvit s cvičícím na omluvení absence a na posunutí termínu odevzdání úlohy.
Úlohy

Cíl a postup řešení úloh

V průběhu semestru budete řešit několik úloh, které na sebe ve většině případů navazují.
Cílem bude vyvinout jednoduchou databázovou aplikaci s grafickým uživatelským rozhraním a s jednoduchým webovým rozhraním.
Většina úloh je řešena ve dvojicích, některé úlohy se řeší individuálně dle zadání příslušné úlohy. 
Odevzdání a kontrola úloh

Úlohy budou zadávány a kontrolovány výhradně osobně na cvičení. Úlohy musejí být zároveň odevzdány do odevzdávárny a to nejpozději před začátkem cvičení, na kterém má být úloha opravena. Pokud úlohu neodevzdáte na příslušném cvičení, za každý započatý týden zpoždění ztratíte jeden bod.
Celkem můžete získat 30 bodů. Termíny odevzdání úloh naleznete v osnově předmětu.
Pokud je v osnově zařazena průběžná kontrola úlohy, je nutné mít předepsanou část úlohy hotovou již před touto průběžnou kontrolou (není však nutné nic vkládat do odevzdávárny). V opačném případě cvičící opět uplatní bodovou penalizaci dle pravidla "každý započatý týden zpoždění = ztráta jednoho bodu".
Při řešení úloh si pečlivě přečtěte zadání a dodržujte zásady a pravidla, která se dozvíte na přednášce a na cvičení. Pokud narazíte na problém, zkuste se podívat do poznámek v zadání, přečtěte si diskusi k příslušné úloze v IS nebo se zeptejte svého cvičícího na cvičení.

Zápočet

Na získání zápočtu potřebujete:

získat nejméně 24 bodů (z 30 možných);
mít odevzdané všechny úlohy; a
v závěrečné úloze mít splněná všechna předepsaná kritéria. 
Musíte mít splněna všechna výše uvedená kritéria; není možné tedy např. neodevzdat některou z úloh s tím, že již máte dostatek bodů.
